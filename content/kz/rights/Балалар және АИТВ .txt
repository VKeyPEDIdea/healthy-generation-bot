Балалар және АИТВ 

Кәмелетке толмағандарды АИТВ-инфекциясына медициналық куәландыру олардың заңды өкілдерінің келісімімен немесе өтініші бойынша, әрекетке қабілетсіз адамдар – заңды өкілдерінің келісімімен жүргізіледі. 

АИТВ жұқтырған мүгедек балалар Қазақстан Республикасының заңнамасына сәйкес білім беру және денсаулық сақтау ұйымдарында тегін медициналық-педагогикалық түзету көмегін алуға құқылы. 

АИТВ жұқтырған балалардың балалар үйінде және басқа да денсаулық сақтау және білім беру мекемелерінде тұруға құқығы бар 

АИТВ жұқтырған аналардан туған балалар белгіленген тағамдық нормаларға сәйкес бейімделген сүт қоспаларын тегін алуға құқығы бар. 

АИТВ-инфекциясын жұқтырған Қазақстан Республикасының азаматтары Қазақстан Республикасының заңнамасына сәйкес Қазақстан Республикасының басқа азаматтарымен тең негізде бала асырап алуға құқылы 

АИТВ-инфекциясын жұқтырған Қазақстан Республикасының азаматтары Қазақстан Республикасының заңнамасына сәйкес көмекші репродуктивті әдістер мен технологияларды пайдалануға құқылы. 

Ақпарат «Халық денсаулығы және денсаулық сақтау жүйесі туралы» Кодексінен және Қазақстан Республикасының нормативтік құқықтық актілерінен алынған 

АИТВ құқығы туралы jojoq.kz сайтында сұрақ қалдырып  толығырақ ақпаратты ала аласыз. 