Емдеуге құқық 

Мемлекет АИТВ-мен өмір сүретін Қазақстан Республикасының азаматтарына жеке басын куәландыратын құжаттары болған жағдайда тегін антиретровирустық терапиямен қамтамасыз етуге кепілдік береді. Сондай-ақ, АИТВ-мен өмір сүретін Қазақстан Республикасының азаматтарының тегін медициналық көмектің кепілдік берілген көлемі шеңберінде АИТВ-жұқпасын емдеуге байланысты тегін зертханалық зерттеулерге қол жеткізу мүмкіндігі бар  (вирустық жүктеме және CD4, толығырақ ақпарат «АИТВ туралы ақпарат» бөлімінде таба аласыз).  

Сондай-ақ АИТВ-инфекциясын жұқтырмаған, жеке басын куәландыратын құжаттары бар Қазақстан Республикасының азаматтары АИТВ-ға тегін құпия медициналық тексеруден өтуге, сондай-ақ контактқа дейінгі және одан кейінгі профилактикадан өтуге құқығы бар. 

Ақпарат «Халық денсаулығы және денсаулық сақтау жүйесі туралы» Кодексінен және Қазақстан Республикасының нормативтік құқықтық актілерінен алынған 

АИТВ құқығы туралы jojoq.kz сайтында сұрақ қалдырып толығырақ ақпаратты ала аласыз. 