Контактіге дейінгі профилактика (КДП) дегеніміз не? 

КДП - АИТВ жұқтырудың алдын алу мақсатында АИТВ жұқтыру қаупімен (қорғалмаған жыныстық қатынас немесе есірткіні пайдалану) байланысты жағдай туындағанға дейін антиретровирустық препараттарды (АРВП) қабылдау. КДП АИТВ-ны жұқтыру қаупі бар кезде барлық кезең ішінде АРВП-ны профилактикалық қабылдауды көздейді. КДП - бұл презервативтер мен лубриканттарды қолдану, мінез-құлықты өзгерту, контактіден кейінгі профилактика, жыныстық жолмен берілетін инфекцияларды емдеуге бағытталған кеңес берумен қатар АИТВ профилактикасының тағы бір әдісі. КДП тиімділігі дәрі-дәрмектің дұрыстығына және тұрақтылығына тікелей байланысты. КДП-ға арналған антиретровирустық препараттар ЖИТС орталығында тегін беріледі. 

Контактіден кейінгі профилактика (ККП) дегеніміз не? 

ККП – қорғалмаған жыныстық қатынастан кейін АИТВ жұқтыру қаупін азайту мақсатында антиретровирустық терапияны қысқа мерзімді қабылдау. ККП АИТВ-теріс адамдарға вирустың таралуына әкелу қауіпі бар контактіден кейін бірден тағайындалады. Егер алғашқы 72 сағат ішінде тиісті препараттарды қабылдауды бастасаңыз, денеде вирустың көбеюі мен таралуын тоқтатуға болады. Қазіргі заманғы схемалар алдын-алудың 28 күндік курсын ұсынады. ККП-ға арналған антиретровирустық препараттар ЖИТС орталығында тегін беріледі. 