Гепатит дегеніміз не және оның қандай түрлері бар? 

Вирусты гепатит - бауырдың вирустық ауруы.  


В, С және Д гепатиті вирусы (ВГВ, ВГС және ВГД) парентералдық жолмен – биологиялық материал (қан, сілекей, шәует, емшек сүті) арқылы – беріледі.  


А, Е гепатиті вирусы (ВГА, ВГЕ) – фекальді-ауызша жолмен -  лас қолдар, ластанған су, жуылмаған жемістер/көкөністер және т.б. ластанған заттардан – беріледі. 


ВГВ және ВГС, әсіресе ВГС («үнсіз өлтіруші» деп аталады) кезінде сізде ұзақ уақыт бойы симптомдар болмауы мүмкін. Дегенмен, аурудың дамуымен келесі белгілер пайда болуы мүмкін: 
сарғаю – қандағы билирубин деңгейінің жоғарылауынан терінің және көрінетін шырышты қабаттардың сарғаюы;  
оң жақ қабырға астындағы ауырсыну (бауыр көлемі ұлғаяды) 
жүрек айну, құсу 
бас ауруы, қызба; 
ісіну; 
қан қысымының төмендеуі, жүрек соғу жиілігі. 
 

ВГВ-ның берілуінің ең көп тараған жолы – перинаталды, анадан балаға. Сондықтан Қазақстанда ВГВ-ға қарсы вакцинация барлық жаңа туған нәрестелер үшін перзентханада жүргізіледі. Жыныстық қатынас, инъекциялық есірткі қолдану, татуировка, пирсинг және қанмен мен басқа биологиялық материалмен әрекеттесу кезінде жұқтыру қаупі жоғары. 


Вирусты гепатит С ВГВ сияқты беріледі, бірақ одан да тұрақты, сонымен қатар өте ұзақ уақыт бойы симптомдарды көрсетпеуі мүмкін, кейде мүлде болмауы мүмкін. 
Вирустық гепатиттің белгілері спецификалық емес немесе мүлде болмауы мүмкін, сондықтан сізде вирустық гепатит бар-жоғын анықтаудың ең дәл әдісі арнайы қан сынағын тапсыруы болып табылады. 