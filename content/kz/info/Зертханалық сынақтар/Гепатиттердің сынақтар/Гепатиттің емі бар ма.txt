Гепатиттің емі бар ма? 

А гепатиті толық емделеді және созылмалы түрге айналмайды. Жедел В және С гепатиттері де өздігінен жазыла алады, бірақ ол созылмалы түрге ауысқанда мамандандырылған гепатологиялық орталықтарда бақылау және емдеу қажет. Мұндай орталықтар барлық облыс орталықтарында және Нұр-Сұлтан, Алматы, Шымкент қалаларында бар. 

Созылмалы вирустық гепатит В емдеуге болады, емдеу ұзақ, ол вирусқа қарсы препараттарды күнделікті қабылдауды қамтиды. Облыстық гепатоцентрлерде емдеу және клиникалық-зертханалық бақылау жүргізіледі. 

Қазіргі кезеңде созылмалы вирусты С гепатитін толық емдеуге болады. Емдеу курсы 12-24 апта аралығында, сонымен қатар облыстық гепатоцентрлерде дәрі-дәрмек және клиникалық-зертханалық бақылау жүргізіледі. 