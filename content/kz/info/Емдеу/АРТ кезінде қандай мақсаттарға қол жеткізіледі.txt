АРТ кезінде қандай мақсаттарға қол жеткізіледі? 

Вирусологиялық. Емдеудің негізгі мақсаты - организмдегі вирустың көбеюін тоқтату. Мұның көрсеткіші - қандағы вирустың шамалы немесе белгісіз мөлшерге дейін төмендеуі. Әр үш-алты айда вирустық жүктемеге қан анализін тапсыру маңызды. 

Иммунологиялық - иммунитетті қалпына келтіру. Вирустық жүктеме белгісіз мөлшерге дейін төмендеген кезде, организм CD4 жасушаларының санын біртіндеп қалпына келтіруге мүмкіндік алады. CD4 жасушаларының санын анықтау үшін иммундық статусқа қан анализін тапсыру қажет. 

Клиникалық - АИТВ-мен ауыратын адамның өмір сүру ұзақтығы мен сапасын арттыру. АРТ-ны үнемі қабылдайтын адамда ЖИТС, яғни оның өмірін нашарлататын және тіпті өлімге әкелетін аурулар болмайды. 

Әлеуметтік - адамдар денсаулығын сақтайды, жұмысқа қабілетті болады, сирек ауырады және қоғамға пайда әкеледі. 

Эпидемиологиялық - қандағы вирустық жүктеменің белгісіз мөлшері кезінде анадан балаға АИТВ-ның берілу қаупі едәуір төмендейді, ал қорғалмаған жыныстық қатынас кезінде АИТВ-ның берілуі мүмкін болмайды. Тиімді АРТ – АИТВ-ның берілуінің алдын алу құралы. 