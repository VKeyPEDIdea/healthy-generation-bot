Антиретровирустық терапия (АРТ) дегеніміз не?  

АИТВ ретровирустар тұқымдасына жатады. АИТВ инфекциясын емдеу арнайы препараттармен жүзеге асырылады және антиретровирустық терапия (АРТ) деп аталады. AРТ стандартты схемасында адам бір уақытта үш антиретровирустық препаратты қабылдайды. Тиімді емдеудің арқасында АИТВ-сы бар адамдар қалыпты өмір салтын жүргізе алады, сондай-ақ қорғалмаған жыныстық қатынас кезінде АИТВ басқа адамға берілуін болдырмайды. 

АРТ ағзадағы АИТВ-ның көбеюін тежейді. АРТ-ны үнемі және дұрыс қабылдаған кезде (емдеу схемасына сәйкес) ағзадағы вирустың мөлшері шамалы мөлшерге дейін азаяды (бұл анықталмаған вирустық жүктеме деп аталады), бұл иммундық жүйенің қалпына келуіне әкеледі. АРТ-ны дұрыс қабылдаған жағдайда АИТВ-мен өмір сүретін адамның өмір сүру сапасы мен ұзақтығы АИТВ-сыз өмір сүретін адамдардың өмірінен еш айырмашылығы жоқ. Сондай-ақ, АРТ АИТВ-сы оң ата-аналарға табиғи жолмен жүкті болуға және сау бала тууға мүмкіндік береді. 

Қазіргі антиретровирустық препараттар негізінен біріктірілген, яғни бір таблеткада екі немесе үш дәрілік зат болуы мүмкін. АРТ-ның ең заманауи нұсқаларың іс жүзінде жанама әсерлері жоқ, адамдар үшін қауіпсіз және қабылдауға ыңғайлы (тәулігіне бір таблетка). 