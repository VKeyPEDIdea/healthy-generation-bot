Жыныстық қатынас кезінде басқа адамға АИТВ жұқтырмау үшін не керек? 

Қанның вирустық жүктемесі 1 мл-ге 200 көшірмеден жоғары болса, сіз басқа адамға жыныстық қатынас кезінде АИТВ жұқтыра аласыз. Сіздің вирустық жүктемеңіз неғұрлым жоғары болса, АИТВ-ның одан әрі берілу қаупі соғұрлым жоғары болады. Серіктесіңізге АИТВ жұқтыру қаупін азайту үшін презервативтерді дәйекті және дұрыс пайдалану керек немесе жыныстық қатынастан аулақ болу керек. 

Антиретровирустық препараттарды дұрыс қабылдау ағзадағы вирустық жүктемені төмендетеді және адамдының  жұқпалылығын азайтады. 1 мл қандағы вирустың 200 көшірмесінен аз вирустық жүктемесі бар адамнан АИТВ жыныстық жолмен берілмейтіні дәлелденді. АИТВ-ға қарсы препараттарды дұрыс қабылдау сіздің денсаулығыңызға көмектесіп қана қоймайды, сонымен қатар серіктестеріңізді де қорғайды: «Анықталмайтын вирустық жүктеме = АИТВ берілмейтін адам» дегенді білдіреді. Тұрақты вирустық жүктеме 1 мл-ге 200 көшірмеден аз болса, АИТВ-ның жыныстық жолмен берілуінің алдын алу үшін презервативтерді пайдаланылмауы мүмкін. Дегенмен, презерватив жыныстық жолмен берілетін басқа аурулардан және қажетсіз жүктіліктен қорғайтынын есте ұстаған жөн. 