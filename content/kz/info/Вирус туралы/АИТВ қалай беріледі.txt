АИТВ қалай беріледі?

АИТВ-мен өмір сүретін, тиімді ем қабылдамайтын адамда вирустың көп мөлшері қанда, лимфада, ұрықта, ұрық алдындағы сұйықтықта (майлауда), вагинальды және анальды секрецияда және емшек сүтінде болады. Сондықтан АИТВ инфекциясын төмендегі жағдайларда жұқтыруға болады:
- АИТВ-мен өмір сүретін адаммен жыныстық қатынас кезінде (вагинальды, оральдық, анальдық);
- инъекциялық есірткі тұтыну барысында зақымданған инелер, шприцтер мен басқа инъекциялық құралдар және ерітінділерді бірлесіп пайдалану;
- АИТВ жұқтырған адамның қанын құю, тіндер мен мүшелерді ауыстырып отырғызу кезінде, медициналық емшаралар кезінде, стерильді емес құралмен теріні тілу немесе тесу кезінде;
- жүктілік, босану және емшекпен емізу кезінде АИТВ-мен өмір сүретін анадан балаға АИТВ жұғуы мүмкін;

Егер АИТВ-мен өмір сүретін адам ағзадағы вирус мөлшерін азайтатын тиімді антиретровирустық терапияны қабылдаса, АИТВ-ның берілу қаупі айтарлықтай төмендейді.
Көз жасы, сілекей, тер, зәр, мұрыннан бөлінетін құсық массасында АИТВ өте аз мөлшерде, жұқтыруға жеткіліксіз. Сондықтан қол ұстасу, сүйісу, ортақ ыдыс-аяқты пайдалану, бассейнде және саунада бірге шомылу және т.б. кезінде АИТВ-ны жұқтыру мүмкін емес. Қан соратын жәндіктер (масалар, соналар, бүргелер) АИТВ-ға шыдай алмайды.
